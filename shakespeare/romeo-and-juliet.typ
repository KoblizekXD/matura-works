#import "../template.typ": work

#work(
  title: "Romeo a Julie",
  author: "William Shakespeare",
  year: 1597,
  literary-context: [
    Dílo *Romeo a Julie* je jedním z nejznámějších a nejčastěji inscenovaných dramat Williama Shakespeara. Bylo vydáno v období *renesance*, konkrétně v roce 1597. Shakespeare čerpal inspiraci z italské povídky *The Tragical History of Romeus and Juliet* od Arthura Brookea, která byla založena na starší italské legendě.

    V době, kdy bylo dílo napsáno, byla Anglie pod vládou královny Alžběty I., což bylo období kulturního rozkvětu a rozvoje divadla. Dílo se stalo jedním z nejvýznamnějších děl anglické literatury a dodnes je považováno za klasiku světové literatury.
  ],
  characteristics: [
    Dílo je tragédií, která se zabývá tématem lásky, osudu a konfliktu mezi dvěma znepřátelenými rodinami. Hlavními postavami jsou mladí milenci Romeo a Julie, jejichž láska je odsouzena k tragickému konci kvůli nenávisti mezi jejich rodinami, Kapulety a Monteky. Dílo zkoumá sílu lásky, osudovost událostí a následky rodinných sporů.

    Je chronologicky uspořádané a děj se odehrává v pěti dějstvích.
    Dílo je napsáno v tzv. _Blankversu_ (verš o pěti stopách, končící na přízvučnou slabiku, naturální pro angličtinu). Shakespearova díla lze díky Blankversu jasně poznat.

    V díle se objevuje spousta literárních prostředků, jako jsou próza i poezie, metafory, figury, inverze, či citově zabarvený jazyk.

    Inspirací pro dílo byla řecká tragédie *Phiramus a Thisbé*.
  ],
  plot-and-motifs: [
    ==== Děj

    Příběh se odehrává v 16. století v italském městě Verona, kde žily dva významné rody -- *Kapuleti* a *Montekové*. Mezi nimi se již léta táhl dávný spor. Děj příběhu začíná popisem střetu mezi Monteky a Kapulety na náměstí ve Veroně, který ukončí až vévoda Eskalus. Těmito vyhrocenými spory mezi oběma rody je naplněno první jednání tragédie.

    Nyní se však po celé Veroně šíří zpráva, že u Kapuletů bude velký maškarní ples a při této příležitosti má být oznámeno zasnoubení Julie s Parisem. Toto se dozví i Montek Romeo a se svými dvěma věrnými druhy Merkuciem a Benvoliem se rozhodne navštívit tento ples, přestože se koná v domě úhlavních nepřátel. Romeo tam se svými druhy pod rouškou plesové masky skutečně pronikne a ocitne se na plese, kde jsou přítomni všichni příbuzní a známí rodiny Kapuletů. Tybalt však Romea pozná a chce ho zostudit tím, že vyprovokuje bitku kvůli tomu, že si dovolil vstoupit na ples Kapuletů. Starý Kapulet ale jeho počínání zastaví s tím, že nechce skandál po celé Veroně. Romeo tedy se svými přáteli zůstává na plese a spatří zde Julii. Ta se mu zdá překrásná a říká, že doposud nepoznal lásku, dokud nespatřil tuto ženu. Láska na první pohled.

    Ples pomalu končí, ale oba mladí lidé na sebe musí pořád myslet. Romeo v noci tajně navštíví zahradu Kapuletů a vyslechne Juliino vyznání vřelých citů k němu (známé jako _Balkonová scéna_). Sám se pak dá poznat a pod balkónem u Juliiny ložnice jí otevřeně vyzná lásku. Druhý den oba milence tajně oddá otec Vavřinec, který mladou dvojici podporuje, protože doufá, že sňatek Romea a Julie pomůže jejich rodiny usmířit.

    Jenže Tybalt, Juliin bratranec, nenávidí Romea. Odpoledne v den svatby zabije Tybalt Romeova přítele Merkucia, který přijme výzvu k boji místo Romea (ten Tybalta nyní považuje za příbuzného), a Romeo následně zabije Tybalta. Za vraždu Tybalta je vyhoštěn z města Verony a odchází do Mantovy. Mladí manželé se musí rozloučit. Pan Kapulet, který samozřejmě nic neví o sňatku své dcery, má pro Julii zprávu, že již zítra bude mít svatbu s Parisem. Julie s tím nesouhlasí, ale otec jí dá jen dvě možnosti: buď svatba s Parisem, nebo ať táhne z jeho domu. Proto zoufalá Julie s pomocí chůvy požádá otce Vavřince o pomoc. Ten zajistí nápoj, po kterém bude Julie vypadat mrtvá, a Romeo si pro ni nakonec přijde do hrobky Kapuletů.

    Nápoj ji uspí a Julie skutečně vypadá jako mrtvá. O jejím pohřbu se dozví i Romeo, ke kterému shodou náhod nedorazil posel od otce Vavřince se zprávou, že Julie ve skutečnosti nezemřela. Posel nedorazil, protože nebyl vpuštěn do města kvůli zdejšímu moru. Romeo si koupí jed u lékárníka v Mantově, vrátí se zpět do Verony a jde naposledy políbit Julii. Na hřbitově potká Parise a v souboji jej zabije. Romeo poté vstoupí do hrobky Kapuletů a spatří Julii. Zoufá si nad osudem a její smrtí a znovu jí vyznává lásku. Po rozloučení se světem Romeo jed vypije. Julie se probouzí, ale Romeo vedle ní leží již mrtvý. Zdrcená Julie vezme Romeovu dýku a probodne se. Takto skončil věčný spor mezi rodinami Kapuletů a Monteků, rodiny usmířil až smutek nad ztrátou jejich dětí. Nechaly vystavět zlaté sochy Romea a Julie, které ve Veroně stojí dodnes.

    ==== Důležité Postavy

    V díle se nachází spousta postav, mezi nejdůležitější patří:

    - *Romeo Montek* - mladý muž z rodu Monteků, zamilovaný do Julie
    - *Julie Kapuletová* - mladá žena z rodu Kapuletů, zamilovaná do Roma
    - *Merkucio* - Romeův přítel, veselý a vtipný
    - *Paris* - urozený mladík, který chce oženit Julii
    - *Tybalt* - Juliin bratr, vášnivý a hrdý
    - *František* - mnich, který pomáhá Romeovi a Julii
  ],
  about-author: [
    Datum narození není přesně známo, odhaduje se *1564 -- 1616*.

    Narodil se ve Stratfordu nad Avonou v Anglii. Byl dramatikem, básníkem a hercem. Je považován za jednoho z největších spisovatelů anglické literatury a jeho díla jsou dodnes široce studována a inscenována po celém světě. Vystudoval gymnázium. V 18 letech se oženil s Anne Hathawayovou.

    - 1593 - 1594 -- divadla zavřena kvůli epidemii moru
    stal se členem nové divadelní společnosti Služebnicí lorda komořího (Lord Chamberlain's Men), která se v roce 1599 přemístila do divadla the Globe
    - 1613 - divadlo the Globe vyhořelo a společnost se přesouvá do divadla Blackfairs
      v tu dobu však Shakespeare odchází zpět za manželkou do svého rodiště, kde zůstává až do své smrti
    ==== Dílo
    - *Komedie* -- Zkrocení zlé ženy, Kupec benátský, Veselé paničky windsorské
    - *Tragédie* -- Hamlet, Romeo a Julie, Othelo, Macbeth
    - *Historické hry* -- Jindřich IV., Jindřich VIII., Richard II.
    - *Sonety* -- básnická sbírka 154 sonetů; téma - láska, krása, politika a pomíjivost života a citů; sonety nemají název, ale jsou číslované; Shakespeare využívá pětistopý jambický verš;
  ],
  additional-info: [
    Lze zmínit *katarzi* -- pocit očistění, který divák zažívá po sledování tragédie, kdy se ztotožní s hrdiny a prožije jejich utrpení. _Jakoby ten konec byl správný._

    *Interpretace jako přirovnání k Ježiši Kristu* -- obě postavy zemřely mladé, kvůli lásce k lidem (Romeo a Julie k sobě navzájem, Ježíš ke všem lidem), obě postavy přinesly smíření (Romeo a Julie smíření mezi rodinami, Ježíš smíření mezi Bohem a lidmi).
  ]
)
